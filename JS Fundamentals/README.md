ЗА КУРСА
--------
Курсът Programming Fundamentals разширява натрупаните до момента начални умения за писане на програмен код от курса "Programming Basics" и запознава с базови техники и инструменти, които надграждат писането на прости програмни конструкции.

Наред с техниките за програмиране, курсът развива алгоритмично мислене и изгражда умения за решаване на проблеми чрез работа върху стотици практически упражнения. Всички задачи за упражнения и домашни се оценяват в реално време с автоматизираната SoftUni Online Judge система. Методиката на обучение е изключително практически насочена. Предоставеният материал включва концептуална теория с многобройни примери и голямо количество задачи с нарастваща трудност, които се надграждат една друга, като към тях са приложени подробни указания. Практическата работа в клас, с активната помощ на преподаватели и асистенти (или вкъщи за онлайн студентите), представлява над 70% от дейността в курса.

Голяма част от практическите упражнения в курса засягат работа с линейни структури от данни и текстообработка. Ще бъдат засегнати и концепции, които целят да въведат курсистите в основните единици на обектно-ориентираното програмиране. Курсистите ще добият представа за цялата програма на обучение, която им предстои до получаването на диплома за софтуерен инженер. В курса има два изпита върху изучавания материал, като първият цели да тества уменията за работа с основни структури от данни, а финалният да тества знанията, които се отнасят към малко по-сложните концепции – асоциативни масиви и текстообработка, които се изучават след средата на курса.

УМЕНИЯ, КОИТО ЩЕ ПРИДОБИЕШ
--------------------------
- Боравене със стандартната функционалност на програмния език
- Изграждане на прости уеб страници с HTML и CSS
- Разбиране на взаимовръзката между различни IT концепции
- Анализ на сложни проблеми и редуциране до компютърно-изпълними стъпки
- Работа с линейни структури от данни
- Основи на уеб разработката

СЕРТИФИКАТ
----------
![JavaScript Fundamentals - September 2019](https://github.com/plamenski6/Certificates/blob/master/JavaScript%20Fundamentals%20-%20September%202019.jpg)
